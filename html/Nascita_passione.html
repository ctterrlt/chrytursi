<!DOCTYPE HTML PUBLIC "-//W3C//DTD HTML 4.01 Transitional//IT">
<html>
	<head>
		<meta charset="utf-8"/>
		<link rel="stylesheet" href="../css/style.css">
		<title>Pazzoscacco</title>
		<table class="tabella">
			<tr>
			<td class="left">
			  <a href="../index.html">Home</a>
			</td>
			<td class="center">
			  <select onchange="if(this.value) window.location.href=this.value;">
				<option value="">Cambia pagina</option>
				<option value="../index.html">Home</option>
				<option value="./Regole_e_tattiche.html">Regole e tattiche</option>
				<option value="./Nascita_passione.html">Nascita della passione</option>
				<option value="./Regionali.html">Regionali di scacchi</option>
			  </select>
			</td>
			<td class="right">
			  <select onchange="if(this.value) window.location.href=this.value;">
				<option value="">Seleziona lingua</option>
				<option value="./Nascita_passione.html">Italiano</option>
				<option value="../eng/html/How_the_passion_began.html">English</option>
			  </select>
			</td>
			</tr>
		</table>
	</head>
	<body>
		<div class="scacchiera-overlay"></div>
		<h1>La mia storia con gli scacchi</h1>
		  <p>
			La mia passione per gli scacchi è nata quasi per caso, quando frequentavo la quinta elementare.
			Ogni settimana, a scuola, veniva un maestro a tenere un corso di scacchi.
			A differenza della maggior parte dei miei compagni, io non avevo mai giocato prima.
			Eppure, in pochissimo tempo già dopo le prime due lezioni ero diventato il più forte della classe.
			Avevo battuto tutti i miei coetanei e ormai giocavo regolarmente con il maestro, anche se lui andava piuttosto cauto con me.
		  </p>

		  <p>
			All'epoca, i miei matti preferiti erano quelli con due torri o con regina e torre: semplici, ma estremamente efficaci.
			Se dovessi stimare il mio livello di gioco di allora, direi che valevo circa <strong>650 punti Elo</strong>.
		  </p>

		  <p>
			Nonostante il maestro mi avesse incoraggiato a tesserarmi e partecipare ai tornei, rifiutai e smisi completamente di giocare.
			Per anni, gli scacchi rimasero solo un ricordo.
		  </p>

		  <p>
			Tutto cambiò al primo anno delle superiori, quando, grazie a TikTok che riportava gli scacchi alla ribalta,
			iniziai a fare una partitella ogni settimana con alcuni compagni di classe.
			Partecipai anche a un torneo scolastico, ma ero fuori allenamento e i risultati non furono brillanti.
		  </p>

		  <p>
			La vera svolta arrivò al terzo anno. Cambiando classe, conobbi nuovi compagni molto più esperti e appassionati,
			e grazie a loro tornai ad allenarmi con costanza.
			Prima delle regionali scolastiche, il mio livello stimato era salito a circa <strong>1100 Elo</strong>.
		  </p>

		  <p>
			Da allora non ho più smesso. Oggi continuo a giocare e ad allenarmi con impegno.
			Prendo ispirazione da grandi divulgatori come <strong>Levy Rozman</strong> (meglio noto come <em><a href="https://www.youtube.com/@GothamChess/videos" target="_blank" class="g">Gotham chess</a></em>),
			da diversi maestri su TikTok e, soprattutto, dal <strong>Candidato Maestro <a href="https://www.tiktok.com/@redon.sheta" target="_blank" class="g">Redon Sheta</a></strong>,
			con cui ho avuto l'onore di giocare diverse partite in live.
			È stato un vero punto di riferimento per la mia crescita scacchistica.
		  </p>

		  <p>
			Il prossimo passo? Il <strong>25 maggio 2025</strong> parteciperò a un torneo importante,
			dove affronterò <strong>1ª Nazionali</strong> e <strong>Candidati Maestri</strong>.
			Sono fiducioso e determinato a dare il massimo.
		  </p>
	</body>
</html>